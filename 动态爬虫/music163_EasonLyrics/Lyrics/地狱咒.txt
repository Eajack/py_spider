冇人呢会谂我哋会分开架
原因?　我唔介意讲第二十八次嘅
系嗰日睇完戏　系讲一对夫妇死咗
原本上天堂嘅老公　点都要落地狱搵返佢老婆
行出戏院　佢就问：“如果佢系地狱　我会唔会一样唔理咁多去搵佢?”
当时我只系望实佢　唔识答
结果佢紧系好唔开心啦
第二日喇　我哋平时一样一齐返工　食lunch　然后佢又等埋我放工
但系我好惊呀　因为啲感觉已经唔同晒喇
到第四日　我终于都同佢讲：“我哋要分手呀”
佢好似有咗绝症咁听我讲落去
我话：“嗰日你咪问我会唔会落地狱搵你嘅?
于是我问：‘我哋已经日日一齐对住喇　如果系要落地狱　点会系你去啫’
然后我就知　我哋根本唔系喺一齐”
做咩呀?　唔明呀?
唔紧要　你同佢　仲有好多人都唔明