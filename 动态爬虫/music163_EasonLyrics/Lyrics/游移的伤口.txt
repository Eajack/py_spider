我第四个女朋友终于飞咗我呀　又系咁
我系送Pizza 嘅
讲真啦　我已经冇乜感觉
我净系识得做呢样嘢
就好似宜家咁　用最短嘅时间将个饼送嚟比人
点知Lift 门打开　我见个女仔踎喺度执紧衫同啲化妆品
佢望我一眼　似系同自己系度讲：“你真系咁快?!”
跟住就攞咗盒Pizza　坐咗喺个喼上面食
咬咗一啖　就笑住同我讲：“仲好热架　好好食呀”
佢开心到有啲唔好意思
夜晚十一点几　我揸返电单车走
但系仲记住嗰个女仔笑住咁同我讲“唔该”果阵
一滴黑色嘅眼泪　流落佢块脸上面
我谂　我知嗰种就系咩都冇晒嘅感觉